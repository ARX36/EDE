# EDE
Entorns de Desenvolupament

# INTRODUCCIÓ
L'objectiu d'aquesta unitat és utilitzar eines de **control de versions** per a documentar els programes i eines de refactorització. L'ús d'aquest tipus d'eines assegura per una banda que els projectes mantenguin una traçabilitat de tots els canvis que han tengut al llarg de la seva vida, i qui o quins han realitzat els canvis, qüestió de vital importància quan se treballa en equips de software.
Per altra banda, l'ús d'aquest tipus d'eines garanteix que els projectes estiguin ben documentats informant de lo que fa cadascuna de les classes i mètodes, i ben refactoritzats simplificant el codi dels programes i afavorint la seva lectura, enteniment i fàcil manteniment. Qüestions molt importants per aconseguir ser uns bons programadors.

# CONTROL DE VERSIONS
Se pot definir control de versions com la capacitat de recordar tots els canvis que s'han realitzat tant en l'estructura de directoris com en el contingut dels arxius. Això és de molta utilitat quan se desitja recuperar un document, o una carpeta, o un projecte en un moment concret del seu desenvolupament. També és molt útil quan se necessita mantenir un cert control dels canvis que se realitzen sobre documents, arxius o projectes que comparteixen diverses persones o un equip de treball, se fa necessari saber **quins** canvis se fan, **qui** els fa i **quan** se realitzen.

# TERMINOLOGIA
Abans d'entrar en la instal·lació i utilització d'eines de control de versions, cal entendre bé els termes que s'usen i que són comuns en la majoria d'aquestes eines.
* Repositori
* Revisió o versió
* Etiquetar o rotular (_tag_)
* Tronc (_trunk_)
* Branca o ramificar (_branch_)
* Desplegar (_Checkout_)
* Confirmar (_commit_ o _check-in_)
* Exportació (_export_)
* Importació (_import_)
* Actualitzar (_update_)
* Fusió (_merge_)
* Conflicte
* Resoldre conflicte
